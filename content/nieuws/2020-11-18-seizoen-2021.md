---
title: Seizoen 2021?!
date: 2020-11-18
---
Als Track Meetings-organisatie doen we regelmatig een voorspelling. Zal het baanrecord op de 5000m vanavond verbeterd worden? Gaan we het deelnemersaantal van vorig jaar overtreffen? Blijft het vrijdagavond droog?

Als Track Meetings-organisatie houden we ook wel van een uitdaging, zoals een wedstrijd in coronatijd of een NK organiseren in twee maanden. Maar dit keer hebben we een voorspelling die zelfs voor ons te uitdagend is: hoe ziet het atletiekjaar 2021 eruit?

Is er een vaccin? Mogen er wedstrijden worden georganiseerd? Met beperkingen of als vanouds? We hebben geen idee. Dus vullen we maar gewoon ons deel van de wedstrijdkalender in en hopen we op het beste.

Onder een stevig corona-voorbehoud organiseren we in 2021 Track Meetings op vrijdagavond 30 april, 28 mei, 18 juni, 16 juli, 6 augustus en 3 september. Voor C/D-junioren is er een Track Meeting Junior op zaterdag 3 juli.

Het programma volgt later deze winter. Heb je nu al vragen, stel ze dan gerust via <a href="mailto:info@trackmeetings.nl" target="_blank" rel="noreferrer noopener">info@trackmeetings.nl</a> of onze social media.