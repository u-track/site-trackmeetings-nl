---
title: Op naar de laatste!
date: 2021-08-24
---
Hoewel het meteorologisch nog steeds niet &#8216;echt&#8217; zomer is geweest, komt de laatste Runnersworld Track Meeting van 2021 er al weer aan! Maar eerst nog even nagenieten van de vorige, met [de foto&#8217;s van Wout Peters][1].

Op vrijdag 3 september sluiten we ons jaar af met hopelijk opnieuw een fantastische atletiekavond. Meer informatie over het programma en het inschrijfformulier zijn te vinden op [Atletiek.nu][2].

We hadden &#8211; met velen van jullie &#8211; de hoop dat er dit jaar nog een Track Meeting met coaches, publiek et cetera mogelijk zou zijn. Helaas is _Testen voor toegang_ alleen een optie als je vaste zitplaatsen kunt aanbieden en kunnen we met circa vijfhonderd deelnemers ook geen vrije toegang bieden aan iedereen. We hebben daarom besloten om, net als de vorige twee Track Meetings, alleen deelnemers en organisatie toe te laten.

Nog even de belangrijkste wedstrijdregels op een rijtje:  
&#8211; Inschrijven via [Atletiek.nu][2], tot de avond voor de wedstrijd. Betaallink wordt in de week voor de wedstrijd verstuurd.  
&#8211; Kun of wil je niet meer meedoen? Meld je dan zo snel mogelijk af, zodat we andere atleten een startplek kunnen geven.  
&#8211; Vul bij je aanmelding een _verwachte_ prestatie in. Die hoeft dus nog niet behaald te zijn, maar moet uiteraard wel realistisch zijn. Let op: je verwachting voor 3 september, dus niet bijvoorbeeld een 80m-tijd voor de 100m!  
&#8211; Op de wedstrijddag moet je uiterlijk 45 minuten voor aanvang van het onderdeel (voor looponderdelen: voor aanvang van de eerste serie van jouw afstand) je startnummer ophalen. Ben je later door een lekke band, een gemiste trein et cetera? Stuur dan onderweg even een [mailtje][3].  
&#8211; De 19:01 en 19:02 als starttijd voor de 400m horden zijn puur om de volgorde van categorieÃ«n aan te geven. We starten om 19:00 uur met de eerste serie en zo gauw de horden klaar staan voor de volgende serie, gaan we daarmee van start.

 [1]: https://www.flickr.com/gp/191715158@N05/Cs0544
 [2]: https://www.atletiek.nu/wedstrijd/main/35768/
 [3]: mailto:info@trackmeetings.nl