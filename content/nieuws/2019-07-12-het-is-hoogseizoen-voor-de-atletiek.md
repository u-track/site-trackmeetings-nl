---
title: Het is hoogseizoen voor de atletiek
date: 2019-07-12
---
Met zo’n 800 inschrijvingen was het de één na drukste Track Meeting ooit. 14 series 100m, 12 series 800m, 11 series 200m, 9 series 200m en 4 series 3000m. Dat betekent vrijwel altijd een plek in een passende serie met atleten van een zelfde niveau. Als je graag in dezelfde serie zit met een loopmaatje dan is de tip om beiden een zeer specifieke tijd op te geven bij je inschrijving zoals 2:10.05. Met bijvoorbeeld 2:10.00 heb je namelijk kans dat je toch net in verschillende series terecht komt.

Bij de inschrijfbalie ontvangen we steeds meer voorinschrijvingen in plaats van na-inschrijvingen. Zo’n twee derde van de atleten schrijft zich inmiddels vooraf in via Atletiek.nu. Dat scheelt flink wat werk op het wedstrijdsecretariaat en betekent minder risico op uitloop van het programma. Om ook de wachttijd bij de inschrijfbalie zo kort mogelijk te houden vragen we alle atleten om het startnummer, dat ze op vrijdagmiddag via e-mail toegestuurd hebben gekregen, bij de balie gereed te hebben.

Deze 4<sup>e</sup>&nbsp;Track Meeting begon met 400m horden waar de Nieuw-Zeelander Michael Cochrane de winst pakte in 52,09.

Later op de avond vond de spectaculaire 800m Elite Race plaats. Deze race was speciaal door hoofdsponsor Runnersworld Utrecht georganiseerd en leverde een prachtige strijd op topniveau op. Nummers 1, 2 en 3 finishten in respectievelijk 1:52.77, 1:52.80 en 1:52.84. Gelukkig heeft Elektronische Tijdmeting Utrecht tegenwoordig haarscherpe finishfoto’s om de winnaar mee te bepalen, want met het blote oog was het niet te zien, zo close was het. Tijdens een officiele prijsuitreiking kregen de winnaars van Runnersworld Utrecht mooie geldprijzen voor hun geweldige prestaties.

De ronde bel wordt geluid voor de laatste ronde van deze 2e serie 1500m:  
<figure class="wp-block-image">

<img decoding="async" src="http://www.trackmeetings.nl/images/IMG_20190712_220033_2.jpg" alt="IMG 20190712 220033 2" /> </figure> 

Ondertussen werd bij het kogelstoten door Jenny Nzounda een knappe 13.63m gestoten. Dat is een Track Meetings record bij de meisjes A.

Ook het hoogspringen was van hoog niveau. Sven van Merode van Spado sprong maar liefst 2.02m!

Michel van Osch sprong nog hoger. Maar dan met polsstok. Toch bijzonder, want hij is al 70+! Met 2.84m zette hij een prachtig Nationaal Record neer.

En tenslotte een speciale vermelding voor wheeler Thomas van Hulst die zowel de 100m als de 200m in z’n eentje deed, maar ook zonder concurrentie scherpe tijden reed.

De volgende Track Meeting is 9 Augustus. Vergeet die niet in je agenda te zetten!