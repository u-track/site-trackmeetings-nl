---
title: Update 16 juli
date: 2021-07-09
---
De droom om op 16 juli weer een normale Track Meeting te organiseren &#8211; met behulp van _Testen voor toegang_ &#8211; werd exact een week voor de wedstrijd ruw verstoord. Snel oplopende besmettingsaantallen maakten het nodig dat de overheid de coronamaatregelen weer verzwaart en dat raakt helaas ook deze wedstrijd.

_Testen voor toegang_ is helaas geen optie meer voor ons, aangezien bij deze evenementen vaste zitplaatsen vanaf nu verplicht zijn. En die kunnen wij helaas niet bieden, zeker niet aan honderden aanwezigen. Tegelijk zien we dat de belangstelling groot is, veel atleten kijken uit naar de Runnersworld Track Meeting van 16 juli.

**Daarom hebben we besloten de deelnemersaantallen zo goed als ongewijzigd te laten, maar zien we geen ruimte voor coaches, begeleiders, publiek et cetera. We laten dus alleen ingeschreven atleten en vrijwilligers toe op de accommodatie.**

Zo willen we alsnog een groot aantal atleten een mooie Track Meeting bieden en hopen we op fantastische prestaties. Om bij het ver- en hinkstapspringen de anderhalve meter opnieuw te kunnen waarborgen, moeten we het eerste helaas inperken en het tweede zelfs laten vervallen.

Wil je je inschrijving annuleren, dan kan dat kosteloos tot dinsdagavond 13 juli om 20:00 uur via [Atletiek.nu][1]. Zo kunnen andere atleten zich ook op tijd inschrijven voor eventuele vrijgekomen startplaatsen.

 [1]: https://www.atletiek.nu/wedstrijd/main/35766/