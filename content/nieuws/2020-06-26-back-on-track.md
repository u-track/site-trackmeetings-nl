---
title: Back on track!
date: 2020-06-26
---
De trainingen waren al een paar weken hervat, maar als Track Meetings-organisatie hadden we ons eigenlijk al neergelegd bij een wedstrijdverbod tot 1 september. Tot daar opeens het bericht kwam dat de maatregelen voor de sport verder versoepeld werden: anderhalve meter afstand is niet langer verplicht en wedstrijden zijn weer toegestaan! Er werd meteen druk gebeld binnen onze organisatie en ook de lijntjes met de Atletiekunie en de gemeente Utrecht waren kort.

  
Een datum stond al in onze agenda: vrijdagavond 10 juli. Het zou de vierde Track Meeting van dit jaar zijn, het wordt de eerste. De bekende opzet van onze wedstrijden is het uitgangspunt, maar uiteraard kijken we er nog eens kritisch naar. Wat is verantwoord in corona-tijd en wat niet? Hoe kunnen we er voor iedereen een mooie wedstrijd van maken, zonder onnodige risico&#8217;s te nemen? Zowel jullie als wij willen immers graag 10 juli het begin van de tijd na corona noemen en niet het begin van de tweede  
golf.

Dat betekent dat we op dit moment het wedstrijdprogramma, de terreininrichting, hygiÃ«nemaatregelen en allerlei andere zaken verder uitwerken. Hier volgt binnenkort meer informatie over. Ook de data na  
10 juli staan nog niet vast. We organiseren graag meerdere wedstrijden in het jaar, zoals jullie van ons gewend zijn. Houd daarom deze website en onze social media in de gaten voor verdere informatie. En  
graag tot snel op atletiekbaan Maarschalkerweerd!