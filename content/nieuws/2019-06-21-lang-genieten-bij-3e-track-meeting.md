---
title: Lang genieten bij 3e Track Meeting
date: 2019-06-21
---
Met een zon die pas na 22:00 uur onderging op deze heldere avond was het lang genieten op de mooie atletiekbaan van Maarschalkerweerd. Daar stonden deze keer ook twee nieuwe EZ-up tenten die mede mogelijk gemaakt zijn door sponsoring van Runnersworld Utrecht. Hiermee kunnen we de dure apparatuur beschermen die gebruikt wordt voor het geluid en afstandsmeting.

Een groot aantal atleten (675) gebruikten deze prachtige avond om een sportieve prestatie neer te zetten. Zoals bijvoorbeeld meisje B Nienke Madderom van AV Trias, de nr. 2 op de ranglijst voor 100m horden. Zij liep deze avond 14,37 waarmee ze haar serie won.

Bij het speerwerpen werd een geweldige prestatie neergezet door junior B Noah Verduin van AV Hera. Zij was in voorbereiding op de NK naar Utrecht gekomen en wierp haar speer maar liefst 44,23 meter ver. Daarmee plaatste ze zich niet alleen als 3<sup>e</sup>&nbsp;op de Track Meeting bestenlijst, maar won ook een cadeaubon van Runnersworld Utrecht.

Op de 400m was Jochem Dobber de snelste in 47,98. Hieronder de start van de 4<sup>e</sup>&nbsp;serie 400m.

<figure class="wp-block-image">

<img decoding="async" src="http://www.trackmeetings.nl/images/imgs/2019/400m.jpg" alt="400m" /> </figure> 

Meerkamper LÃ©on Mak (junior A) had zich in voorbereiding op de EK Meerkamp opgegeven voor 110m Horden, speerwerpen en verspringen. Met 14,55 op de 110m Horden liep hij een scherpe tijd en ook de worp van 48,13m met de speer was een sterke prestatie.

De invoering van nieuwe wedstrijdadministratiesoftware vanaf het begin van dit seizoen heeft er inmiddels toe geleid dat zo ongeveer de helft van de inschrijvingen vooraf gedaan worden. Dat betekent minder werk op het secretariaat en minder risico op uitloop van het programma. We zullen evalueren of en hoe we het inschrijfproces nog makkelijker kunnen maken met deze software.

De volgende Track Meeting is op 12 Juli. Dan organiseert Runnersworld Utrecht een Elite Race 800m. Denk je onder de 1:54 (mannen) te kunnen lopen of 2:12 (vrouwen), meld je dan aan middels een e-mail aan&nbsp;<Wouter.Heinrich@live.nl>. Runnersworld stelt prijzen beschikbaar voor de beste 5 prestaties.

Ook als je niet tot de atletiek elite behoort ben je natuurlijk hartelijk welkom bij de volgende Track Meeting!