---
title: TM 6 augustus
date: 2021-08-06
---
Hoewel we uiteraard uitzien naar het moment dat de coronamaatregelen weer versoepeld worden, is het zowel voor atleten als organisatie ook wel eens fijn dat er deze Track Meeting nauwelijks wijzigingen zijn ten opzichte van de vorige editie.

  * Voorinschrijving is verplicht via [Atletiek.nu][1].
  * Iedere atleet dient zich uiterlijk 45 minuten voor aanvang van zijn/haar eerste onderdeel te melden door het startnummer af te halen. Lukt dit door bijvoorbeeld files niet, maar ben je wel op tijd voor (warming-up en) start? Laat het ons dan even weten per [mail][2].
  * Het is verplicht anderhalve meter afstand tot anderen te houden. De enige uitzondering hierop is rond de start van en tijdens de looponderdelen.
  * Om deze anderhalve meter op en rond de baan te waarborgen, zijn coaches, chauffeurs, begeleiders, publiek et cetera helaas niet toegestaan. Anders gezegd: alleen ingeschreven atleten en organisatie hebben toegang tot de accommodatie.
  * Een negatieve coronatestuitslag is niet verplicht, hierop wordt dan ook niet gecontroleerd. Uiteraard raden we van harte aan om jezelf te testen met bijvoorbeeld een sneltest van supermarkt of drogist. En vanzelfsprekend: blijf thuis bij klachten.

 [1]: https://www.atletiek.nu/wedstrijd/main/35767/
 [2]: info@trackmeetings.nl