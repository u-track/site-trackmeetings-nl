---
title: "Atletiekbaan Maarschalkerweerd"
description: "Atletiekbaan Maarschalkerweerd"
showDate: false
showAuthor: true
showReadingTime: false
showEdit: false
showTableOfContents: false
---
De Runnersworld Track Meetings vinden sinds 2012 plaats op atletiekbaan Maarschalkerweerd. Op deze baan hebben ook al diverse (inter)nationale toernooien plaatsgevonden: de EYOF in 2013, de NK Masters in 2014 en de NK Atletiek in 2017, 2018 en 2020.

{{< figure
    src="img/atletiekbaan-maarschalkerweerd.jpg"
    alt="Luchtfoto van Atletiekbaan Maarschalkweerd"
    caption="Luchtfoto Atletiekbaan Maarschalkerweerd"
    >}}

## Faciliteiten
Sinds 2017 is er op atletiekbaan Maarschalkerweerd de mogelijkheid om voor alle loopnummers op twee plekken te finishen: alle startstrepen en andere lijnen zijn tweemaal aangebracht. Enige uitzondering is de steeplechase, er is maar één waterbak en dus moet er dan gefinisht worden aan de kantinezijde. Staat er geen steeplechase op het programma, dan kunnen wij dus ’s middags de looprichting bepalen, afhankelijk van de windrichting.

Atletiekbaan Maarschalkerweerd heeft de volgende faciliteiten:

- 8 rondbanen
- 8 sprintbanen
- 4x verspringen
- 2x hinkstapspringen (afzetbalken op 5m, 7m, 9m, 11m en 13m)
- 2x speerwerpen
- 3x kogelstoten (waarvan 2 geschikt voor zittend werpen)
- 2x hoogspringen
- 2x polsstokhoogspringen
- 1x discuswerpen (lage kooi)
- 1x kogelslingeren/discuswerpen (hoge kooi, ook geschikt voor zittend werpen)
- Warmingupbaan van 70m (vijf banen breed), met verspringbak aan de ene kant en polshoogmat aan de andere kant
- Hellingbaan (één baan breed)

## Baanrecords
De baanrecords van zijn [hier](https://www.u-track.nl/baanrecords/) gepubliceerd.

## Adres en bereikbaarheid
Het adres van atletiekbaan Maarschalkerweerd is:
Mytylweg 79
3585 LK Utrecht

### Met de auto
Atletiekbaan Maarschalkerweerd ligt aan de oostrand van Utrecht en is daardoor zeer goed bereikbaar per auto via diverse snelwegen.

Op de Mytylweg geld een parkeerverbod langs de kant van de weg (rode lijn op de kaart!). Er wordt actief gecontroleerd door de politie/parkeerbeheer. Parkeer dan ook op de aangegeven parkeerplaatsen (blauwe vlakken op de kaart)! De parkeermogelijkheid kan overigens sterk beïnvloed worden door drukte bij Kampong en/of Stadion Galgenwaard.

<iframe src="https://www.google.com/maps/d/embed?mid=1b9zXt461vI3GDQVIVTNA5i78Wd0" width="640" height="480"></iframe>

### Met het openbaar vervoer
Utrecht is uitstekend bereikbaar per trein en ook van het station naar de atletiekbaan zijn er goede verbindingen. De tram van Utrecht Centraal, via station Vaartsche Rijn naar het Science Park stopt op loopafstand van atletiekbaan Maarschalkerweerd en ook diverse buslijnen komen hier langs. De dichtstbijzijnde haltes zijn Laan van Maarschalkerweerd en Stadion Galgenwaard.

Kijk voor vertrek ook alvast even naar je terugreis, vooral op de vrijdagavond: in de middagspits zijn er vanwege de drukte van en naar het Science Park veel trams en bussen, ’s avonds laat minder.

Een goed alternatief is uiteraard ook de OV-fiets, vanaf de stations Utrecht Centraal (circa 15 minuten), Vaartsche Rijn of Lunetten (beide circa 10 minuten).

---
